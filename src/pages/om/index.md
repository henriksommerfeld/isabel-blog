---
templateKey: about-page
title: Om mig
---
Jag är jurist med bakgrund som frilansjournalist och arbetar nu mera som civil utredare på Polismyndigheten. Inom juristutbildningen inriktade jag mig på mänskliga rättigheter (folkrätt) och terapeutisk juridik. Vid sidan av studierna var jag bland annat uppsats-trainee på Hannes Snellman advokatbyrå, inom verksamhetsområdet Corporate Responsibility & Compliance, samt praktikant på demokratistiftelsen Silc.



Genom åren har jag engagerat mig inom människorättsfrågor och opinionsbildning. År 2009 grundade jag MR-och informationskampanjen Info Belarus, som blev särskilt uppmärksammad i och med min medverkan i SVT:s granskning av TeliaSonera (Uppdrag Granskning: De svarta lådorna), där stora brister i bl.a. bolagets människorätts- och anti-korruptions-due diligence avslöjades.



Vid sidan av mina studier har jag i drygt 8 år drivit en enskild firma som frilansjournalist, med särskild fokus på mänskliga rättigheter. Jag har bl.a. skrivit rapporter där jag granskat idrotten, stora världsmästerskap, olympiska spel och dess påverkan på mänskliga rättigheter, miljön m.m. Mänskliga rättigheter på hal is, publicerades av Swedwatch 2014 och Emiren, Putin och VM-festen, om kommande fotbolls-VM i Ryssland och Qatar, publicerades 2016 av Silc. Är även krönikör på kriminal- och rättsmagasinet Para§raf.
