---
templateKey: about-page
title: Om mig
image: /uploads/pressbild-1_square.jpg
---
Jag är jurist, med inriktning mänskliga rättigheter (folkrätt) och terapeutisk juridik. Arbetar sedan år 2017 som civil utredare på Polismyndigheten, där jag utreder barn- och ungdomsbrott. 

Brinner för opinionsbildning och att genom det som medel vara en del av att påverka samhället till det bättre. Genom åren har jag engagerat mig i just detta och framför allt människorättsfrågor. År 2009 grundade jag MR-och informationskampanjen Info Belarus, som blev särskilt uppmärksammad i och med min medverkan i SVT:s granskning av TeliaSonera ([Uppdrag Granskning: De svarta lådorna](https://vimeo.com/86001576)), där stora brister i bl.a. bolagets människorätts- och anti-korruptions-due diligence avslöjades.

Under ett antal år drev jag en enskild firma som frilansjournalist, med särskild fokus på mänskliga rättigheter och anti-korruption. Skrev då framför allt rapporter där jag granskade idrotten, stora världsmästerskap, olympiska spel och dess påverkan på mänskliga rättigheter, miljön m.m. [_Mänskliga rättigheter på hal is_](http://www.swedwatch.org/sv/rapporter/manskliga-rattigheter-pa-hal), publicerades av Swedwatch 2014 och [_Emiren, Putin och VM-festen_](http://silc.se/wp-content/uploads/2016/05/Emiren-Putin-och-VM-festen.pdf), om kommande fotbolls-VM i Ryssland och Qatar (publicerad 2016 av Silc, med stöd från Sida). 

Besök gärna [min sida på LinkedIn](https://www.linkedin.com/in/isabelsommerfeld) för mer information (du behöver vara inloggad för att se hela mitt CV).
