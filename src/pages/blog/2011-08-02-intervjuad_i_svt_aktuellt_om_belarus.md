---
templateKey: blog-post
url: /2011/08/02/intervjuad-i-svt-aktuellt-om-belarus
title: Intervjuad i SVT Aktuellt om Belarus
hidden: false
language: sv
date: 2011-08-02T19:50:32.312Z
tags:
  - Belarus
---
Ännu en onsdag närmar sig. I Belarus innebär det nu mera att tusentals samlas på gator och torg, i tysta manifestationer, för att protestera mot diktaturregimen. Men det innebär också att fängelserna i landet blir mer och mer överfyllda, av unga som gamla. Arresterade för att de tyst promenerat genom staden samt för att de klappat händer.

Det belarusiska folket har tröttnat. Tröttnat på både den politiska och ekonomiska situationen i landet. De som vågar engagera sig och öppet kritiserar regimen riskerar att förlora allt; jobb,studier och dagliga hot från underrättelsetjänsten KGB. Och så förstås frihetsberövandet. Ändå samlas fler och fler i tysta manifestationer varje onsdag.

I dag intervjuades jag i SVT:s Aktuellt angående utvecklingen i Belarus och den pågående revolutionen (Revolution through Social Network). Se intervjun här: http://svtplay.se/v/2493904/aktuellt/2_8_21_00

Hjälp till att sprida ordet om situationen i Belarus (tex. genom att sprida ovanstående länk till Aktuellt eller hänvisa till www.infobelarus.nu). Folket i Belarus behöver få känna omvärldens stöd för att en dag snart få chansen att störta diktatorn, precis som man nyligen gjort i bl.a. Tunisien och Egypten. Glöm inte bort folket i Europas sista diktatur, en timme bort med direktflyg från Stockholm.
