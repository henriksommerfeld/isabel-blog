---
templateKey: blog-post
url: /2011/05/19/solidaritetsmanifestation-pa-sergels-torg-i-dag
title: Solidaritetsmanifestation på Sergels Torg i dag
hidden: false
language: sv
date: 2011-05-19T04:34:38.242Z
---
![](/uploads/17876_310494050845_661590845_4001671_2099347_n.jpg "Ales Michalevic. Dagens skribent på infobelarus.nu.")

**_Presidentkandidaten Ales Michalevic, var en av de oppositionella som fängslades under valnatten den 19 december i Minsk. Han skrev slutligen under ett samarbetsavtal med KGB, för att kunna berätta för omvärlden om tortyren och behandlingen av politiska fångar i Europas sista diktatur. Efter två veckors kampanj där han avslöjade regimens grymma metoder mot oppositionella, flydde han landet på grund av rädslan att åter igen fängslas och torteras. Läs Michalevic egna vittnesskildring och gästkrönika idag, på_** [**_infobelarus.nu_**](http://www.infobelarus.nu)**_._**

\- Vi har äran att få presentera Ales Michalevic som gästskribent på inofbelarus.nu i dag. Det är av stor vikt att de som faktiskt lever under förtryck och har upplevt den belarusiska regimens våld på nära håll, får tala ut inför omvärlden. Deras åsikter tystas dagligen och det är upp till oss att ge dem möjligheten att höras utanför diktaturens gränser, säger Isabel Sommerfeld, samordnare för Info Belarus.

Än i dag sitter hundratals politiska fångar fängslade efter protesterna mot valfusket i december 2010.

Michalevich lyckades fly landet, men ett flertal presidentkandidater sitter fängslade och utsätts för samma typ av tortyr och behandling som Michalevic vittnar om. Andrei Sannikov, en annan opponent till Lukasjenka, dömdes här om dagen till 5 års fängelse, som en av de huvudmisstänkta bakom organiseringen av protesterna under valdagen. Även han vittnar om tortyr. Farsliknande rättegångar mot unga aktivister och MR-arbetare hålls nu regelbundet.

\- Regimen har på kort tid gått från att vara auktoritär till totalitär. Övervakningen och förtrycket gentemot oliktänkande märks av mer än någonsin. Diktaturen vi talar om ligger 1,5 timme bort med direktflyg från Stockholm. Det är chockerande att det här tillåts ske så nära oss, mitt i Europa. Stå upp för frihetskämparna och de fängslade politiska fångarna. Kom med på manifestation i dag på Sergels torg i Stockholm, fortsätter Isabel Sommerfeld.

[**_Läs hela vittnesskildringen där Michalevic berättar om sin politiska kampanj, hans syn på utvecklingen i landet samt om tortyren i KGB:s fängelse, på www.infobelarus.nu. Citera gärna från hans artikel i övriga medier._**](http://www.infobelarus.nu)

**_Vi välkomnar också allmänheten och media till_** [**_solidaritetsmanifestationen_**](http://www.mynewsdesk.com/se/pressroom/infobelarus/event/view/solidaritetsmanifestation-foer-folket-i-belarus-vitryssland-32366) **_på Sergels torg i dag kl. 11:30-12:30. Arrangörer är Info Belarus, Silc och Östgruppen._**

Människorättsnätverket Info Belarus arbetar med att uppmärksamma situationen och den politiska utvecklingen i Europas sista diktatur, Belarus (Vitryssland). Med vår informationskampanj vill vi också stärka intresset bland journalister, politiker och allmänheten. Läs mer: www.infobelarus.nu.

[Läs mer om manifestationen: http://www.mynewsdesk.com/se/pressroom/infobelarus/event/view/solidaritetsmanifestation-foer-folket-i-belarus-vitryssland-32366](http://www.mynewsdesk.com/se/pressroom/infobelarus/event/view/solidaritetsmanifestation-foer-folket-i-belarus-vitryssland-32366)

[Se dagens pressmeddelande från Info Belarus:  http://www.mynewsdesk.com/se/pressroom/infobelarus/pressrelease/view/presidentkandidaten-som-flydde-efter-tortyren-i-kgb-s-faengelse-dagens-gaestskribent-paa-infobelarus-nu-635917](http://www.mynewsdesk.com/se/pressroom/infobelarus/pressrelease/view/presidentkandidaten-som-flydde-efter-tortyren-i-kgb-s-faengelse-dagens-gaestskribent-paa-infobelarus-nu-635917)
