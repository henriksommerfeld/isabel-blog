---
templateKey: blog-post
url: /2012/04/21/teliasonera-det-ar-inte-vi-som-bryter-mot-manskliga-rattigheter
title: 'TeliaSonera: "Det är inte vi som bryter mot mänskliga rättigheter"'
hidden: false
language: sv
date: 2012-04-21T06:44:33.807Z
tags:
  - TeliaSonera
  - Belarus
  - Mänskliga rättigheter
---
TeliaSoneras VD, Lars Nyberg, publicerade i dag en debattartikel i DN. Debattartikeln kan sammanfattas i två punkter.

**1) "Det är inte vi som begår brott mot de mänskliga rättigheterna. Ett enskilt bolag är aldrig skyldiga"**

**2) "Vi följer bara lagarna"**

Låt mig då meddela att i Europas sista diktatur, Belarus, är det förbjudet att klappa händer på offentlig plats. Det är bl.a. dessa lagar som TeliaSonera har valt att anpassa sig efter när de etablerat sig i detta land (via operatören Life). De väljer nu ändå att tala om denna skandal som om de "inte hade något val". Ingen har tvingat TeliaSonera att investera i dessa länder. De har valt det själva och det har uppenbarligen haft en signifikant ekonomisk betydelse för bolaget:

**"De är viktiga för att de genererar hög tillväxt och bruttomarginaler" (TeliaSoneras VD Lars Nyberg till DN).**

[Se Uppdrag Granskning om TeliaSoneras verksamhet i diktaturerna, och ta sedan en titt på citatet ovan igen](http://svt.se/ug/teliasonera-i-hemligt-samarbete-med-diktaturer?&_suid=778).
