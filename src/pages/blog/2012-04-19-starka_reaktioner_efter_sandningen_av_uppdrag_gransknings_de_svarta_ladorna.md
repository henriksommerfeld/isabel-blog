---
templateKey: blog-post
url: >-
  /2012/04/19/starka-reaktioner-efter-sandningen-av-uppdrag-gransknings-de-svarta-ladorna
title: Starka reaktioner efter sändningen av Uppdrag Gransknings "De svarta lådorna"
hidden: false
language: sv
date: 2012-04-19T12:08:41.597Z
tags:
  - Belarus
  - Uppdrag granskning
---
![TV med programmet De svarta lådorna](/uploads/556259_10151518728970191_702465190_23918371_1877184621_n.jpg)

**Reaktionerna har varit många och positiva, men nu gäller det att hålla debatten vid liv.** Jag är oerhört tacksam över att Uppdrag Granskning har gjort denna granskning, dels för att det sätter dessa länder på kartan och också för att vi är många som länge har försökt väcka liv i denna viktiga debatt. Det var också oerhört intressant att få delta och resa med TV-teamet till Belarus. På plats i landet fick vi bl.a. ett smakprov av diktaturens råa verklighet då vi greps när vi träffade en 16-årig oppositionell aktivist. I tre timmar satt vi anhållna. Vi fick sitta i en rättegångssal prydd med gamla sovjetiska symboler och motta diverse hot om vad vi kanske skulle åtalas för, trots att vi alla befann oss i landet med journalistackreditering och visum godkända av utrikesdepartementet i Minsk. En obehaglig upplevelse som jag sent kommer att glömma. [Läs gärna reporter Sven Bergmans berättelse om gripandet](http://svt.se/ug/uppdrag-gransknings-reporter-om-gripandet-i-vitryssland).

**För er som har missat sändningen går det nu att se "De svarta lådorna" på SVT Play och Uppdrag Gransknings hemsida.** [**Klicka här för att se programmet**](http://svt.se/ug/teliasonera-i-hemligt-samarbete-med-diktaturer)**.**
