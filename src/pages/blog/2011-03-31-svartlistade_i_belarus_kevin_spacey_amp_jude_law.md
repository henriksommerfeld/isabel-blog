---
templateKey: blog-post
url: /2011/03/31/svartlistade-i-belarus-kevin-spacey-jude-law
title: 'Svartlistade i Belarus: Kevin Spacey & Jude Law'
hidden: false
date: 2011-03-31T18:59:18.868Z
tags:
  - Belarus
  - Mänskliga rättigheter
---
![Kevin Spacey och Jude Law](/uploads/20100312-jud-6.jpg)

**Hollywood-stjärnorna Kevin Spacey och Jude Law deltog här om dagen vid en protest i London** ([Se en film från manifestationen med skådespelarnas tal här](http://www.youtube.com/watch?v=LD1ERKCWiMQ)), organiserad av Belarus Free Thatre, Young Vic Theatre och Almeida Theatre, människorättsorganisationen Index On Cencorship och Belarus-kommittén i London.

Det är underbart att se att kända personer i världen äntligen tar ställning och visar sitt stöd för demokratirörelsen och folket i Belarus. Nu, mitt i en av de värsta perioderna i modern belarusisk historia, där hundratals fängslas för att de offentligt kritiserat valfusket och förtryckarregimen, behövs omvärldens stöd mer än någonsin. Jag hoppas att detta nu blir till en trend, bland Kevins och Judes skådespelarkolleger, men också bland artister och konstnärer. Som jag tidigare påpekat; **även artister måste ta sitt medmänskliga ansvar** (se mina debattartiklar på [SVT Debatt](http://svtdebatt.se/2010/12/jag-sag-demonstranter-misshandlas-medan-robert-wells-tonsatte-diktatorns-propaganda/) & i [Aftonbladet](http://www.aftonbladet.se/debatt/article8433521.ab)).



**En stor eloge till Jude Law och Kevin Spacey som står upp för folket i Belarus**. Låt oss nu göra detta till en trend! Sprid ordet till dina vänner och bekanta. Se till att vara en "nagel i ögat" på varenda artist som åker till Belarus för att uppträda på Minsk arena. Gör dem medvetna om att det är en av de värsta diktaturstaterna i världen de besöker (bara 1,5 timme från Stockholm med flyg, mitt i Europa) och att deras besök i landet ger en minst sagt tveksam bild av var de står när det gäller mänskliga rättigheter.
