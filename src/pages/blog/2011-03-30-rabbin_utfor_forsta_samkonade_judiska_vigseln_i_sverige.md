---
templateKey: blog-post
url: /2011/03/30/rabbin-utfor-forsta-samkonade-judiska-vigseln-i-sverige
title: Rabbin utför första samkönade judiska vigseln i Sverige
hidden: false
language: sv
date: 2011-03-30T21:16:54.740Z
---
![Tidningsartikel med rubriken \"David utför första samkönade judiska vigseln i Sverige\"](/uploads/davidqx.jpg)

Jag är stolt över att tillhöra en modern församling. Judiska församlingen i Stockholm har påbörjat en nyttig resa, sedan rabbin David Lazar anställts i Stockholms stora synagoga. Med honom kommer en av oss många efterlängtad liberalisering. Lazar är rabbinen som har utfört hittills 18 homovigslar, och hoppas att de blir fler. I den senaste utgåvan av tidningen QX berättar han stolt om hur han ser fram emot att genomföra den första judiska homovigseln i Sverige.

> "För mig är möjligheten till samkönade äktenskap en viktig signal om att ingen ska känna sig exkluderad ur församlingen. Jag anser att vigseln är en viktig ceremoni för alla par som älskar varandra, och som ger många värdefulla insikter och kunskaper. Vigseln handlar om att växa både andligt och känslomässigt \[...]" säger David Lazar i en intervju i tidningen QX.

Lazar har bott större delen av sitt liv i Israel, där han också studerat för att bli rabbin. 1993 blev en god vän till Lazar utkastad från sitt klassrum på grund av att han hade hiv. Lazar erbjöd då honom hjälp, och fick ett allt större engagemang i dessa frågor med tiden.

> "Jag började arbeta som rabbin för hiv- smittade och aids-sjuka, och fortsatte med det när vi 2003 flyttade till Tel Aviv. Där kom jag i kontakt med allt fler homosexuella och insåg hur viktigt det är att heterosamhället blir mer öppet och inkluderande när det gäller hbt-samhället.Vi har mycket att lära varandra \[...]" fortsätter Lazar.

Läs intervjun med David Lazar i QX, sid. 16: <http://www.qx.se/uploads/5a/9a690952f53ebaf476f104f481f324.pdf>
