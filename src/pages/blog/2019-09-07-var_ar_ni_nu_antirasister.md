---
templateKey: blog-post
url: /2014/08/07/var-ar-ni-nu-antirasister
title: 'Var är ni nu, antirasister?'
hidden: false
date: 2014-08-07T06:08:55.039Z
tags:
  - ''
---

Skrev här om dagen en [krönika om antisemitismen](https://www.magasinetparagraf.se/nyheter/kronikor/44894-var-ar-ni-nu-antirasister/) som blossat upp i samband med kriget mellan Israel och Hamas. Tanken med krönikan har varit att dels inspirera och dels att de som faktiskt känner sig träffade, får sig en ordentlig tankeställare. Det är aldrig fel att kritisera en stat för dess handlingar, men när kritiken går över till ren och skär antisemitism/rasism och när människor över hela världen hotas och trakasseras på grund av en stats handlingar många mil därifrån, då är det inte längre "kritik" och detta får vi inte blunda för. Oavsett vilka människor eller vilken folkgrupp som står i skottlinjen för rasistiskt och antisemitiskt hat, är det alltid lika viktigt att vi bekämpar hatet, och det gör vi genom att tala om det, inte genom att tysta se på. Min förhoppning är att framför allt våra politiker börjar ta detta på betydligt större allvar, men också mediakåren och varje individ där ute.

Är oerhört tacksam för den respons jag har fått och det är rörande att se hur mycket denna debatt faktiskt berör och betyder för många. Tillsammans är vi starka mot alla former av rasism och antisemitism. Vi får aldrig stå tysta, och vi måste lära oss att skilja på konflikter ute i världen och medborgarna i vårt land, och i vårt Europa - Det är mitt budskap.

[Krönikan "Var är ni nu, antirasister?" hittar ni här.](https://www.magasinetparagraf.se/nyheter/kronikor/44894-var-ar-ni-nu-antirasister/)
